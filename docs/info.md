---
layout: default
title: Info
permalink: /info
---
### Geschiedenis
Toen in de jaren vijftig het groepswandelen enorm in opkomst was bleven ook de werknemers van de scheepswerf J & K SMIT niet achter. Zo werd op 8 mei 1952 onze vereniging opgericht, aanvankelijk dus alleen voor werknemers, die na de zaterdagarbeid nog vrolijk zingend 25 km gingen wandelen. Al na enkele jaren fuseerde men met de Kinderdijkse jeugdwandelsport-vereniging en zo ontstond er een grote, sterke vereniging. In de loop der jaren is de verenigingsnaam, mede doordat de scheepswerf een andere naam kreeg, veranderd in wsv Smit Kinderdijk en IHC Smit. Na problemen in de scheepsbouw, en omdat wij geen echte band meer hadden met de werf, werd besloten op eigen kracht verder te gaan onder de naam wandelsportvereniging *Kinderdijk*.


### Activiteiten
Onze vereniging is thans een vereniging, die niet alleen bekend is in ons land maar ook in Belgi&euml;. De enthousiaste leden wandelen graag en gaan veelvuldig mee naar de gekozen wandeltochten. Veelal gezamenlijk in een bus naar uitgezette wandelingen in of bij mooie natuurgebieden en/of bezienswaardigheden.

Ieder wandelt de afstand die hij/zij zelf verkiest (meestal keuze 5 – 10 – 15 – 20 km), men loopt op eigen tempo. Een wandelmaatje is altijd al snel gevonden, men hoeft dus niet alleen te wandelen.

### Zin om eens mee te gaan??
Bekijk ons wandelprogramma en zie waar wij heen gaan.Gaan we met een bus dan zijn er opstapplaatsen in Nw. Lekkerland, Kinderdijk, Alblasserdam, Papendrecht en Sliedrecht.

Bent u lid dan is de eigen bijdrage per wandeltocht &euro; 3,00. De *Molenwaardtocht* en de *Loetbostocht* zijn voor leden van onze vereniging gratis.

Geen lid en toch graag naar die mooie wandeling? De eerste keer is het &euro; 11,50,  
daarna zijn de kosten ca. &euro; 15,50 per persoon. (incl. inschrijfgeld).

### Lid worden
De maandcontributie bedraagt &euro; 8,50 per persoon.

Aanmeldingen en/of inlichtingen bij onze secretaresse mevr. H. Sinterniklaas-Dubbeldam.  
Telefoonnummer: +31 (0)184-<span id="dummy">DUMMY</span>684<span id="dummy">DUMMY</span>375  
E-mail: <span id="mail-algemeen"></span> / <span id="mail-secretariaat"></span>

{% include email_algemeen.html %}
{% include email_secretariaat.html %}
